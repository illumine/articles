# MICROWORLDS PRO Πρόβλημα εγκατάστασης στα Microsoft Windows 10

Στο πρώτο μέρος έχουμε μια επικοδομητικότατη κριτική για το MICROWORLDS PRO. Αν βαριέστε να τη διαβάσετε μεταβείτε στο 
δεύτερο μέρος.


Στο δεύτερο μέρος έχουμε τη λύση στο πρόβλημα εγκατάστασης του MICROWORLDS PRO κατά το οποίο εμφανιζονται λάθος 
σύμβολα αντί για Ελληνικά γράμματα.


## Πρόλογος


Αυτές τις μέρες εμείς του εξωτερικού όπως και όλοι οι άλλοι συμπατριώτες μας λίγο πολύ καθόμαστε στο σπίτι μας στην Ελλάδα.  
Είχα την ευκαιρία να ρωτήσω την κόρη μου που είναι μαθήτρια της Γ Γυμνασίου σε Δημόσιο Σχολείο για το μάθημα της πληροφορικής.
Η Δανάη λοιπόν διδάσκεται πληροφορική μέσα από ένα περιβάλλον προγραμματισμού το MICROWORLDS PRO που στηρίζεται 
στη [γλώσσα προγραμματισμού Logo](https://en.wikipedia.org/wiki/Logo_programming_language)


Ας ξεκινήσουμε από το γεγονός ότι η γλώσσα Logo σχεδιάστηκε και αναπτύχθηκε από το 1967 και φυσικά δε θυμίζει σε τίποτα τις 
σημερινές γλώσσες προγραμματισμού. 


Ας περάσουμε στο γεγονός ότι το περιβάλλον προγραμματισμού στο οποίο εισάγεται ο μαθητής είναι άθλιο χωρίς καν σοβαρό συντάκτη 
(editor) χωρίς πρακτικό περιβάλλον εκσφαλμάτωσης (debugger) χωρίς τίποτα που να θυμίζει ένα σύγχρονο περιβάλλον ανάπτυξης μιας 
σύγχρονης τεχνολογίας.

Ξέρω, οι φωστήρες του Υπ. Παιδέιας θα μου πούνε για τις χιλιάδες αναφορές και μελέτες στη διδακτική της πληροφορικής που από το 1980
σχεδόν όλες  αναφέρονται στο holly grail της διδακτικής της πληροφορικής:  τη γλώσσα Dr. Logo. Αλλά αυτά βεβαίως μέχρι το 1990.... 
Μετά αλλάξαν λίγο τα πράγματα και στις σοβαρές χώρες το εκπαιδευτικό σύστημα χρησιμοποιεί άλλες τεχνολογίες εκμάθησης 
πληροφορικής που καμία σχέση δεν έχουν με συστήματα του τύπου _της γιαγιάς μου τον καιρό_ που προτείνετε. 

Ναι Κυρίες και Κύριοι του Υπ. Παιδέιας που δεν έχετε γράψει ούτε μια γραμμη επαγγελματικού κώδικα στη ζωή σας, 
έχουμε 2020, τα σύγχρονα πακετα ανάπτυξης είναι τόσο σύνθετα που κάποιος θα πρέπει να τα στήσει διαφορετικά ανάλογα 
με το έργο στο οποίο καλείται να κάνει ανάπτυξη, και τέλος έχουν εφευρεθεί και άλλες τεχνολογίες εκτός από την procedural 
όπως ο αντικειμενοστραφής προγραμματισμός και άλλα τέτοια. Επίσης όλη η γλώσσα ανάπτυξης που προτείνετε είναι βασισμένη στα 
Ελληνικά με ένα συντακτικό αστείο που δε θυμίζει τιποτα σε αυτό που χρησιμοποιουν οι σημερινες γλώσσες Ο.Ο όπως Java, Python,
 C#... Μου θυμίζετε εκείνους τους αντίστοιχους φωστήρες που στα χρονια μας στα μαθηματικά της Γ λυκείου θέλανε να γράφεται το 
 ημίτονο _ημ_ , το λογαριθμο  _λογ_ και όχι  _sin_ ή _log_ όπως στην παγκόσμια βιβλιογραφία. 
 Αποτέλεσμα, στο πρώτο έτος στο Μαθηματικό να χρειαστεί να περάσει ένα εξαμηνο μέχρι να συνηθίσουν τα ματάκια μας στην αλλαγή 
 συμβόλων. 

Τέλος, δε ξέρω εάν το ξέρετε εκεί στο υπουργείο αλλά έχουν βγει και τα Microsoft Windows 10 !!!! You know....

Πάμε τώρα στο φοβερό [MICROWORLDS PRO - το επίσημο εποπτικό μέσο](http://photodentro.edu.gr/edusoft/r/8531/157) που προτείνει 
το Υπ. Παιδέιας - δε παίζει πάντα στα Microsoft Windows 10. Γιατί? Γιατί απλά η εφαρμογή που προτείνει το Υπ. Παιδείας είναι 
αρχαία βασισμένη σε 32 bit βιβλιοθήκες, χρησιμοποιεί άλλο code page από τις περισσότερες σύγχρονες εγκαταστάσεις των Microsoft 
Windows 10 και φυσικά κατά την εγκατάσταση στην οθόνη βγαίνουν μπαρμπουτσαλα στην καθομιλουμένη και _"ακατάληπτα σύμβολα στην 
ελληνική γραμματοσειρά του microworlds pro" [όπως το έθεσε η γραφουσσα εδω](https://answers.microsoft.com/el-gr/windows/forum/all/%CE%B1%CE%BA%CE%B1%CF%84%CE%AC%CE%BB%CE%B7%CF%80/9529d990-486e-400b-b314-ed8f5e6b0a5f)_

![ακατάληπτα σύμβολα στην ελληνική γραμματοσειρά του microworlds pro](img/barboutsala.png "ακατάληπτα σύμβολα στην ελληνική γραμματοσειρά τυ microworlds pro")
 
 
Το Υπ. Παιδέιας φυσικά δεν μπορεί να λύσει το θέμα στη σελίδα http://photodentro.edu.gr
 
 
Η καθηγήτρια πληροφορικής και οι άλλοι Κύριοι καθηγητές της κόρης μου προφανώς και δεν ήξεραν να το λύσουν.
 
 
Η Rainbow A.E. που έφτιαξε το πρόγραμμα, φυσικά δεν έχει ανεβάσει κάποια λύση για το θέμα. Βασικά, ούτε site δε βρήκα από αυτούς...
 
 
Η Microsoft Hellas όταν ρωτήθηκε.... πέταξε το μπάλακι αλλου (σ.σ στη Rainbow A.E. )  αφού δικαίως τους τα έψαλλε [οπως φαίνετε εδώ](https://answers.microsoft.com/el-gr/windows/forum/all/%CE%B1%CE%BA%CE%B1%CF%84%CE%AC%CE%BB%CE%B7%CF%80/9529d990-486e-400b-b314-ed8f5e6b0a5f)
Σαν να έλεγε, "να αγοράζε το δημόσιο το δικό μας αντιστοιχο προϊόν". Λίγη βοήθεια Κυριοι της Microsoft δε θα έκανε κακό. 
Τόσα λεφτά πήρατε όλα αυτά τα χρόνια από το Ελλ. Δημόσιο. 
 

**Έτσι, όπως συνήθως γίνεται στην Ελλαδα, την πληρώνουν οι μαθητες.... και οι γονείς τους φυσικά.**


## Πάμε να βρούμε μια λύση

**Η [Illumine IT Consulting](http://illumineit.com) όμως νοιάστηκε και δίνει μία λύση**. 
**Ακολουθήστε τα παρακάτω βήματα:**
 

**Σημαντική Σημείωση**
Για να λύθεί το θέμα αυτό, υπάρχει και η άλλη λύση της έκδοσης του [Windows Registry](https://en.wikipedia.org/wiki/Windows_Registry)
και αλλαγής του code page με την οποία τρέχει η συγκεκριμένη εφαρμογή την οποία φυσικά και ΔΕΝ ΠΡΟΤΕΙΝΟΥΜΕ για τον απλό λόγο 
οτι ακόμη και ένα ασήμαντα μικρό λάθος στη ρύθμιση του [Windows Registry](https://en.wikipedia.org/wiki/Windows_Registry)
μπορεί να αποβεί μοιραίο και να μη λειτουργούν σωστά τα Windows. Προσοχή λοιπόν σε αυτό το θέμα.



**BHMA 1.**  


Κατεβάστε το εργαλείο Locale-Emulator για Windows 10 από τη διεύθυνση
https://github.com/xupefei/Locale-Emulator/releases/download/v2.4.1.0/Locale.Emulator.2.4.1.0.zip


Είναι Open Source εργαλείο και διατίθεται με άδεια GNU Lesser General Public License v3.0


Δηλαδή, λογισμικό ελεύθερο δικαιωμάτων και ανοικτού κώδικα όπως είναι η πάγια πολιτική της 
**[Illumine IT Consulting](http://illumineit.com)**. 



**BHMA 2.**   


Κάντε το εργαλείο Locale-Emulator αποσυμπίεση/unzip σε ένα directory





![Καντε το εργαλείο Locale-Emulator  unzip σε ένα directory](img/extract.png "Καντε το εργαλείο Locale-Emulator  unzip σε ένα directory")





**BHMA 3.** 


Μεταβείτε στον κατάλογο που κάνατε unzip και τρέξτε το πρόγραμμα LEIInstaller.exe
Επιλέξτε Install for all Users όπως παρακάτω



![Tρεξτε το πρόγραμμα LEIInstaller.exe](img/installer.png "Tρεξτε το πρόγραμμα LEIInstaller.exe ")



![Επιλέξτε Install for all Users όπως παρακάτω](img/all_users.png "Επιλέξτε Install for all Users όπως παρακάτω")




**BHMA 4.** 


Κατεβάστε το πρόγραμμα MicroWorlds Pro από τη διεύθυνση http://photodentro.edu.gr/edusoft/r/8531/157  
και κάντε την unzip σε ένα φάκελο, πχ στον C:\MicroWorlds Pro_GR_From_CD οπως δείχνει η εικόνα




![κάντε την unzip σε ένα φάκελο, πχ στον C:\MicroWorlds Pro_GR_From_CD](img/extract_logo.png "κάντε την unzip σε ένα φάκελο, πχ στον C:\MicroWorlds Pro_GR_From_CD")




**BHMA 5.** 



**Τωρα προσοχή:**



Πηγαίνετε στο φάκελο που κάνατε  unzip το MicroWorlds Pro  και βρείτε το αρχείο SETUP.EXE
κάντε δεξί κλίκ πάνω του και από τις επιλογές διαλέξτε Locale Emulator →  Run with Application Profile.


![αντε δεξί κλίκ πάνω του και από τις επιλογές διαλέξτε Locale Emulator →  Run with Application Profile](img/logo_run_with_locale.png "καντε δεξί κλίκ πάνω του και από τις επιλογές διαλέξτε Locale Emulator →  Run with Application Profile")


Από το μενού που εμφανίζεται διαλέξτε τις εξής επιλογές και πατήστε Save


![Διαλέξτε τις εξής επιλογές και πατήστε Save](img/logo_language_settings_installation.png "Διαλέξτε τις εξής επιλογές και πατήστε Save")

και περιμένετε να τελειώσει η εγκατάσταση του MicroWorlds Pro. 

Λογικά, μόλις τελειώσει θα σας δημιουργήσει ένα νέο εικονίδιο για το MicroWorlds Pro.


**BHMA 6.** 



**Πάμε να δουμε πώς το τρέχουμε το ρημάδι...**




Πατήστε πάνω στο εικονίδιο του MicroWorlds Pro καντε δεξί κλίκ πάνω του και από τις 
επιλογές διαλέξτε Locale Emulator →  Run with Application Profile.



![από τις  επιλογές διαλέξτε Locale Emulator →  Run with Application Profile.](img/run_logo_with_locale.png " από τις  επιλογές διαλέξτε Locale Emulator →  Run with Application Profile.")

και επιλέξτε τα εξής  στο  μενού που ανοίγει, και τέλος πατήστε Create Shortcut



![από τις  επιλογές διαλέξτε Locale Emulator →  Run with Application Profile.](img/run_logo_with_locale_settings.png " από τις  επιλογές διαλέξτε Locale Emulator →  Run with Application Profile.")



Λογικά, μόλις τελειώσει θα σας δημιουργήσει ένα νέο εικονίδιο για το MicroWorlds Pro που θα έχει το ίδιο γραφικό αλλά θα ονομάζεται
_MWPro_.  Αυτό το νέο εικονίδιο, ειναι συντόμευση στο MicroWorlds Pro αλλά την τρέχει με τη βοηθεια του Locale Emulator και 
δεν εμφανίζει
προβλήματική γραμματοσειρά. Οπότε, εάν θέλετε διαγράψτε το παλιό εικονίδιο του _MicroWorlds Pro_.


## Τέλος καλό όλα καλά....
Αντε και καλό happy coding στους φουκαράδες τους μαθητές Γυμνασίου και Λυκείου και καλά μυαλά στους 
Φωστήρες του υπ. Παιδείας.

... Τι happy coding να μου πεις... με τέτοια παπαριά που τους δώσαν να μαθητεύσουν, οι φουκαράδες οι μαθητές θα λάβουν τελείως 
αρνητική εντύπωση για το [καλλιτεχνικό επάγγελμα του Αναλυτή Προγραμματιστή](http://www.paulgraham.com/knuth.html). 
Είχαν στο μυαλό τους Minecraft και τους δειξατε σκουπίδια... Τα καταφέρατε για άλλη μια φορά.


**Ερωτήσεις προς όλους τους Ενδιαφερόμενους / Υθύοντες**



**Υ.Γ. 1**
Μέχρι στιγμής ο καθε καθηγητής ανά την επικράτεια δίνει - αν του περισσεύει φιλότιμο - και το δικό του PDF με οδηγίες
προγραμματισμου αυτής της ιστορίας. Φυσικά... δεν είναι δουλειά του Υπ. Παιδέιας αλλά του κάθε φουκαρά καθηγητή να το κάνει.
Δε μπορεί άραγε να υπάρξει ένα ενιαίο φυλλάδιο με απλές εξηγήσεις για όλα τα σχολεία? Manual, you know...



**Υ.Γ.2**
Γιατι δε φτιάχνετε ένα ΕΛΛΗΝΙΚΟ ΛΟΓΙΣΜΙΚΟ που κάνει το ίδιο και σωστά? 
Αφού σας αρέσει η logo γιατί δε φτιάχνετε το ίδιο πρόγραμμα αλλά με UTF-8 ωστε να παίζει παντού σωστά?
Το MicroWorlds Pro ΔΕ ΤΡΕΧΕΙ σε όλα τα συνηθισμένα λειτουργικά και ειδικά στα ελέυθερα αδείας, πχ δεν τρέχει σε καμία 
διανομή Linux αλλά ακόμη και στα καινούρια Windows σωστά.



**Υ.Γ.3**
Άραγε το παρόν λογισμικό MicroWorlds είναι Ανοιχτου Κώδικά μια και έχει υπογράψει η Ελλάδα την Κοινοτική οδηγία 
οτι θα χρησιμοποιεί για  θέματα εκπαίδευσης? Τι πληρώνουμε κάθε χρόνο για το MicroWorlds Pro? 
Εκεί στην [ΕΛΛΑΚ](https://ellak.gr/) τι κάνουν άραγε?  Έχουν πάρει χαμπάρι οτι η πληροφορική στην Ελλάδα του 2020 διδάσκεται με λογισμικό
που έχει άδεια και είναι εντελώς κλειστό?